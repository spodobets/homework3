<!DOCTYPE html>
<html lang="uk">
 <head>
  <link rel="stylesheet" href="styles.css">
<title>Україна здобула друге "золото" на етапі Кубка світу з артистичного плавання в Монпельє</title>
</head>
 <body>

  <div class="article_content">
   <h1 class="zagolovok">Україна здобула друге "золото" на етапі Кубка світу з артистичного плавання в Монпельє</h1>
   
   <a class="author_name" href="https://suspilne.media/author/sergij-oleksuk/">Сергій Олексюк</a>
   <div><img class="article_image" src="https://cdn4.suspilne.media/images/resize/1040x1.78/c6f320fbd6b7be05.jpg" alt="Збірна України з артистичного плавання"></div>
   <p><strong>Вдруге поспіль українська вісімка тріумфувала в акробатичній програмі.</strong></p>
   <p>Збірна України здобула свою третю нагороду на етапі Кубка світу з артистичного плавання у французькому Монпельє. Українська вісімка посіла    перше місце у змаганнях в акробатичній програмі.</p>

   <p>До складу команди ввійшли, зокрема, Марта Фєдіна, Марина та Владислава Алексіїви. У Монпельє вони здобули "срібло" та "золото" в технічній    та довільній програмах відповідно, вивівши Україну до проміжного топ-4 медального заліку.</p>
   <p>Українки виступали у Франції третіми, після команд США та Чилі. <strong>Та після своєї програми вийшла на проміжне перше місце, отримавши оцінку в 260.275 бала.</strong></p>

   <p>Покращити результат українок у наступному виступі не вдалося Китаю — 247.0583 бала. Цей показник став третім та поступився стартовому виступу США, який судді оцінили у 252 бали.</p>

   <p>Україна вдруге поспіль виграла етап Кубка світу саме в акробатиці. У порівнянні з першим стартом українки набрали на 16 очок більше. Прогрес за результатами показали також інші збірні: США, наприклад, покращили свою суму балів на 48.</p>
   <h2>Кубок світу. Монпельє (Франція). Акробатична група</h2>
     
     <ol>
  <li><span>Україна — 260.2750 бала</span></li>
  <li><span>США — 252.0000</span></li>
  <li><span>Китай — 247.0583</span></li>
     </ol>
   
     <h2>Медалі України на етапі Кубка світу в Монпельє</h2>
     
     <ul>
  <li><span><b>"золото"</b>: Марина та Владислава Алексіїви (довільна програма), команда (акробатична група)</span></li>
  <li><span><b>"срібло"</b>: Марта Фєдіна (технічна програма)</span></li>
     </ul>
  
   <p><strong>Друге "золото" на етапі дозволило Україні закінчити турнір у топ-3 загального медального заліку.</strong> Його з чотирма нагородами найвищого ґатунку виграла команда Японії.</p>
     <ul>
       <li><h3><span>Медальний залік: топ-3</span></h3></li>
     </ul>
   <ol>
     <li><span>Японія — 4 золоті медалі + 4 срібні + 0 бронзових</span></li>
     <li><span>Китай — 3 + 1 + 0</span></li>
     <li><span>Україна — 2 + 1 + 0</span></li>
   </ol>
   
   <h2>Кубок світу з артистичного плавання: що відомо</h2>
   
   <ul>
     <li><span>Україна вдруге цього сезону виграла найвищі нагороди в акробатичній програмі. "Золото" українки також здобули на першому в історії етапі в канадському Маркемі.</span></li>
     <li><span>У Маркемі збірна України теж <a class="green_link" href="https://suspilne.media/418527-ukraina-posila-trete-misce-u-medalnomu-zaliku-persogo-v-istorii-etapu-kubka-svitu-z-artisticnogo-plavanna/">посіла підсумкове третє місце</a> в медальному заліку. Турнір у березні "синьо-жовті" закінчили з доробком у чотири нагороди (дві — золоті).</span></li>
     <li><span>Третій етап Кубка світу 13-15 травня прийматиме єгипетський Сома-Бей. Він стане заключним перед суперфіналом сезону в іспанському Ов'єдо у червні.</span></li>
   </ul>
  </div>

 </body>
</html>
